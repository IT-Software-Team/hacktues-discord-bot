-  Във връзка с продължаващата опасност от COVID-19, Hack TUES 6 ще се проведе в хибриден формат:
    -   официалното откриване, финалът и церемонията по награждаване на хакатона ще се проведат на живо при спазване на всички необходими противоепидемични мерки;
    -   работата по проектите и оценяването на четвърт- и полуфинали ще се организира изцяло онлайн.
-   До участие на живо ще бъдат допуснати единствено ученици във видимо добро здравословно състояние, които спазват въведените противоепидемични мерки.
-   Участници, които не спазват наложените предпазни мерки, могат да бъдат изгонени.
-   Участници в Hack TUES 6, които са под двуседмична карантина поради потвърден случай на COVID-19 или контакт със заразено лице са длъжни да участват в хакатона изцяло онлайн. Те ще могат да наблюдават церемониите по откриване и награждаване онлайн и ще имат възможност да представят проектите си онлайн пред журито на финала, ако са номинирани за него.
-   Всеки участник, който има притеснения да присъства на живо, ще може също да избере да участва изцяло онлайн, като отбележи тази опция, когато се регистрира в сайта на събитието;
-   До участие на живо ще бъдат допуснати следните участници:
    -   Официално откриване:
        -   участниците, които са се записали за лекцията, която ще се проведе след откриването - броят на местата е ограничен, като записването ще бъде преустановено след изчерпване на местата.
    -   Подготвящи уъркшопи:
        -   участниците, които са се регистрирали за съответния уъркшоп. Те ще се проведат след лекцията - броят на местата е ограничен, като записването ще бъде преустановено след изчерпване на местата.
    -   Финал:
        -   отборите, които са номинирани за участие във финала.
    -   Церемония по награждаване:
        -   отборите-финалисти и
        -   отбори, номинирани за награда (важно е да отбележим, че отбори, които не са номинирани, също могат да получат специална награда от Hack TUES 6);
-   При влошаване на COVID-19 ситуацията, Hack TUES 6 ще се проведе изцяло в онлайн формат. За всички подобни промени, учениците, регистрирали се за участие ще бъдат уведомени своевременно.
;;
-   Участниците са длъжни да се съобразяват с програмата за провеждане на хакатона (откриване, време за работа, представяне пред журито и др.) и да спазват всички инструкции на организаторите на събитието и доброволците, които помагат за организирането му.
-   Участниците са длъжни да спазват всички въведени противоепидемични мерки по време на провеждането на хакатона, както и да носят лични хигиенни материали (маска, антибактериален гел), ако присъстват на живо в първия и/или последния ден на хакатона.
-   Организаторите не носят отговорност за здравословното състояние на участниците. Всеки участник е отговорен за своето здраве и за това на участниците в близост до него в хакатона и е длъжен да информира незабавно организаторите при влошаване на здравословното си състояние или позитивен резултат от тест за COVID-19, направен до 14 дена преди събитието. В този случай участникът следва да продължи участието си в събитието изцяло онлайн.
-   Участниците, които присъстват на живо в първия и/или последния ден на хакатона са длъжни да спазват Правилника за вътрешния ред на София Тех Парк.
-   Няма да бъдат допуснати участници във видимо нетрезво състояние.
-   Организаторите на събитието не носят отговорност за щети, нанесени от участниците, върху базата на София Тех Парк и техниката на ТУЕС и София Тех Парк по време на хакатона.
-   При нанесени материални щети, участниците са длъжни да ги възстановят.
-   Не се допускат външни лица по време на хакатона.
;;
-   В Hack TUES 6 могат да участват ученици от 9. до 12. клас в ТУЕС. По изключение се допуска участие и на завършилите от випуск 2020, които не успяха да се включат в хакатона през пролетта поради отлагането му заради извънредното положение. Учениците от осми клас в ТУЕС няма да имат право да участват в това издание на хакатона, но ще могат да се включат в предстоящия през март 2021 Hack TUES 7.
-   Регистрацията за събитието става чрез системата в сайта и  **няма максимален лимит на отборите, които могат да се регистрират.**
-   Регистрацията за лекциите и уъркшопите на събитието става през профила на всеки участник и е възможна до изчерпване на местата.
-   Участниците могат да участват в отбори от 3 до 5 човека и имат правото сами да съставят отборите си.
-   Организаторите не гарантират, че индивидуални участници ще могат да си намерят отбор. Ако до**27.09**  не са си намерили отбор, няма да могат да участват на хакатона независимо дали са се регистрирали като индивидуален участник, или не.
-   Всеки индивидуален участник може да участва само в един отбор.
-   До участие в хакатона няма да бъдат допуснати ученици без предадена декларация за участие.
;;
-   Проектите трябва да са авторски и да се придържат към главната тема на събитието. Темите и подтемите ще бъдат обявени 4 дни преди началото на хакатона.
-   Проектите са интелектуална собственост на участниците, но е задължително всеки отбор да съхранява кода на проекта си в Github в публично хранилище (линк към което са предали при създаване на отбор) по време на събитието.
-   Версии на кода трябва да се качват на публично хранилище по време на хакатона, като последната версия трябва да е качена до  **23:59:59 на 04.10.20 г.**
-   Embedded проектите е препоръчително да качат принципна електрическа схема в хранилището си. Няма изисквания за схемата - може да бъде реализирана дигитално (например - на KiCad) или на лист хартия.
-   Задължително е всеки отбор да има презентация под някаква форма (PowerPoint, видео или др.), която да се води по предварително зададен темплейт, който включва всички изисквания за презентацията.
-   Всички отбори ще имат възможността да изготвят презентациите си в периода  **05.-09.10.20 г.**
-   За Software проектите е препоръчително да се сложи структура на проекта в темплейта (Препоръчително е графика или блок схема).
-   След изтичане на времето за работа, embedded проектите не бива да бъдат променяни по какъвто и да е начин (нито хардуерно, нито софтуерно), освен ако не се е счупила дадена хардуерна част непосредствено преди представянето. В такъв случай капитанът на отбора е длъжен да уведоми някого от организаторите преди отборът да променя каквото и да е по конструкцията/механиката/частите на проекта.
;;
-   Лаптопи, софтуер, хардуер и други активи, необходими за проекта, се осигуряват от участниците.
-   Технологиите, езиците за програмиране и инструментите за разработка са по избор на участниците.
-   Позволено е използването на всякакви езици за програмиране, технологии и инструменти за разработка, всякакви платформи с отворен лиценз, както и всякакви инструменти за графичен дизайн, анимация, видео обработка и хардуерна разработка и всякакви хардуерни устройства: телефони, таблети, микроконтролери, компоненти и други.
;;
-   Всеки отбор ще получи оценка от специален ментор, който отговаря за този отбор.
-   Оценката се поставя на базата на следния критерии:
    -   техническа трудност - Труден за постигане ли е даденият проект в рамките на хакатона? Използват ли се неща за напреднали програмисти или е по-скоро проект за начинаещи?
    -   работа в екип - Разпределят ли се равномерно задачите в отбора? Сработват ли се участниците помежду си?
    -   качествен код/хардуер
    -   реализация - Каква част от проекта е завършена и работи? Ако отборът не е довършил проекта, то каква част е направена?
-   Оценката на менторите ще се използва за разпределяне на отборите в четвъртфиналите и полуфиналите на хакатона и избор на “Финалист на менторите”.
;;
-   Тази година всеки участник в хакатона ще има правото да гласува веднъж за любимия си отбор. Гласуването ще се извършва от профила на участника в сайта на Hack TUES и ще е отворено по време на четвърт- и полуфиналите. Отборът с най-много гласове отива на финалите като “Финалист на публиката”, независимо от мястото си в класацията на полуфиналите.
;;
-   Ако проектът не е по темата, няма да бъде допуснат до финали и в класацията ще се отбележи, че не е бил по темата.
-   **Идея  - какво е искал да направи отборът: (0 - 2 т.):**
    -   Доколко проектът е по темата?
    -   Оригинална ли е идеята - има ли много подобни идеи или не?
    -   Доколко е приложима идеята - може ли да се използва в действителност?
-   **Функционалност  - какво е успял да реализира отборът (0 - 3 т.):**
    -   Обхват - какви функционалности има проектът?
    -   Доколко реализираните функционалности позволяват, проектът да се използва по предназначение?
-   **Реализация  - колко добре е реализиран проектът (0 - 10 т.):**
    -   Каква част от проекта е завършена?
    -   Качествена разработка - добре ли е разработен проектът (качествен код и добър хардуер)?
    -   Организация (структура) на проекта - виждат ли се ясно отделните елементи в проекта и връзките между тях?
    -   Удобен ли е да се адаптира и надгражда проектът - могат ли лесно да се правят промени и да се добавят нови елементи?
    -   До колко е удобен за употреба (user experience)?
    -   Работа в екип - разпределени ли са задачите според индивидуалните възможности на всеки от екипа?
-   **Презентация  - колко добре е представен проектът пред журито (0 - 5 т.):**
    -   Засегнати ли са въпросите от темплейта - учениците ще получат темплейт, в който е показано какво е задължително да включат в презентацията си.
    -   Презентиране:
        -   Екипът подготвен ли е за презентиране?
        -   Отговаря ли на въпросите на журито или се опитва да ги избегне?
;;
-   Четвъртфинали ще се проведат само при наличието на по-голяма бройка отбори.
-   Четвъртфиналите и полуфиналите ще се проведат в онлайн формат.
-   Всеки отбор ще представи своя проект пред жури, съставено от преподаватели в ТУЕС, ТУЕС алумни, представители на компаниите-спонсори и специалисти в IT бранша.
-   Отборите ще бъдат разделени на базата на менторските оценки. Всеки отбор ще получи предварително допълнително информация за това, кога и къде ще презентира и с колко време ще разполага.
-   Финалът ще се проведе на живо спазвайки всички противоепидемични мерки.
-   До финал ще достигнат 8 отбора:
    -   6 най-добри отбора от полуфиналите.
    -   1 “Финалист на менторите” - отборът с най-висока менторска оценка от класираните на 3-то място във всеки полуфинал
    -   1 “Финалист на публиката” - отборът получил най-много гласове на публиката, който не е вече сред избраните от журито и менторите финалисти.
-   Ако някой отбор не е в състояние да представи проекта си на живо, той ще може да го представи онлайн.
-   Най-добрите 3 проекта от финалите ще бъдат наградени съответно с 1-во, 2-ро и 3-то място.
-   На финала времето за задаване на въпроси на журито ще бъде увеличено колкото е нужно.
-   Ще бъде показана класация на отборите:
    -   обща класация за финалистите
    -   отделни класации за всеки един полуфинал.
;;
-   Ако журито сметне, че даден проект не е авторски, съответният отбор може да бъде дисквалифициран.
-   Организаторите на събитието може да дисквалифицират участник, ако поведението на участника е непристойно или пречи на провеждането на хакатона.
-   Организаторите си запазват правото да дисквалифицират отбор ако проектът им не е подходящ за събитието, има неморално съдържание или зловредна цел.
-   Отбор, който не изпълнява инструкциите на организаторите и не спазва противоепидемичните мерки, може да бъде дисквалифициран.
;;
-   Не се толерира тормоз над екипа на Hack TUES 6, доброволците или участниците в събитието, под каквато и да е форма.
-   Ако сте подложен на тормоз, забележите, че някой друг е подложен на тормоз, или имате някакви други проблеми, моля свържете се с член от екипа на хакатона незабавно.